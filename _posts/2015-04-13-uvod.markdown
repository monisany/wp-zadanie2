---
layout: post
title:  "Úvod"
short-title: "Úvod"
description: Navigácia je pre väčšinu ľudí každodennou aktivitou. Cestná sieť sa stáva čoraz
             zložitejšou, preto je pomoc pri navigácií pre ľudí čoraz dôležitejšia...
date:   2015-04-13 22:19:00
categories: ['hlavna','']
---

Navigácia je pre väčšinu ľudí každodennou aktivitou. Cestná sieť sa stáva čoraz
zložitejšou, preto je pomoc pri navigácií pre ľudí čoraz dôležitejšia.

V priebehu storočí sa vyvinuli tri rôzne generácie navigácií. Prvou z nich bola navigácia,
ktorá nás navigovala smerom na sever. Využívala známe zariadenie kompas, ktorý každý
určite dobre pozná. So vznikom [GPS](http://www.gps.gov/systems/gps/) v roku 1960 nastala
druhá generácia. V spojení s technológiou [GIS](http://www.cio.ca.gov/Government/Governance/gis.html) (Geospatial Information Systems) malo
ľudstvo dostatočne vyspelé technológie pre vývin rôznych aplikácií, vrátane navigácie, ako
ju poznáme dnes. V súčasnosti je vo vývoji tretia generácia, ktorej vo vývoji pomáhajú dva
základne fakty – stále rastúci záujem o Web 2.0 3 technológie a hlavne fakt, že čoraz viac sa
stretávame s mobilnými zariadeniami v bežnom živote človeka.

V súčasnej generácií navigačných systémov už nie je najdôležitejšie, aby bola cesta do
cieľa najkratšia. Každý človek je individuálny a má iné požiadavky. Niekedy chceme ísť
po najkrajšej a najzaujímavejšej ceste. Inokedy vyhľadávame najviac informatívnu cestu.
Kvôli týmto individuálnym požiadavkám vzniká sociálna navigácia, ktorá je novým,
vylepšeným druhom navigácie.

Ľudia sa chcú dostať z miesta na miesto čo najpohodlnejšie. Úlohou sociálnej navigácie je
pomocou interakcie človeka s človekom zostrojiť čo najlepší systém, ktorý by navigoval
používateľa presne podľa jeho požiadaviek.

