---
layout: post
title:  "Čo je to navigácia"
short-title: "Navigácia"
description: Jednou z najbežnejších činností človeka je potreba orientovať sa v priestore. Bez
             schopnosti nájsť cestu by sme boli úplne stratení a teda neschopní robiť iné činnosti...
date:   2015-04-10 16:05:00
categories: ['hlavna','navigacia']
---

Jednou z najbežnejších činností človeka je potreba orientovať sa v priestore. Bez
schopnosti nájsť cestu by sme boli úplne stratení a teda neschopní robiť iné činnosti.
Orientovať sa v priestore potrebujeme hlavne, ak sa nachádzame na novom mieste. Túto
schopnosť však využívame každodenne (minimálne o nej premýšľame). Navigáciu
využívame napríklad aj v prípade, keď sa cestou do práce naša obvyklá trasa stane
neprechodnou a musíme si zvoliť alternatívu.

Hlavnou úlohou navigácie je pomôcť ľuďom. Po prvé, ľudia neradi strácajú čas
vyhľadávaním si cesty alebo čímkoľvek iným. Po druhé, ľudia majú strach z toho, že sa
stratia. Navigácia je proces, v ktorom sa skrýva viac ako len dosiahnutie cieľa cesty.

{:.alert .alert-info}
**Výhody navigácie:**

* Môžeme kedykoľvek pozmeniť cieľ cesty, alebo môžeme na základe istých priorít
  uprednostňovať konkrétnu trasu k cieľu.

* Ďalšou výhodou navigácie je to, že pre človeka znamená v určitom smere príjemný
  zážitok.

* Navigácia je aj poučná. Niekedy napríklad nechceme ísť po obyčajnej nám známej
  trase, ale skôr po zaujímavejšej.

{:.alert .alert-info}
**Typy navigácií:**

* Navigácia, ktorej prioritou je nájdenie cesty do cieľa.

* Navigácia, ktorej prioritou je spoznávanie okolia. Človek chce stále vedieť kde sa
  nachádza, nechce sa cítiť stratený. Nemá však striktne určený cieľ. Skôr ho zaujíma
  cesta samotná.

* Identifikácia objektov v priestore. Viac než cesta samotná zaujíma človeka
  orientácia v priestore na danom mieste, konkrétne rozpoznávanie objektov okolo.
  Objekty môžu predstavovať napríklad okolité budovy.

Čo je to sociálna navigácia a ďalšie informácie o nej sa dozviete v časti [Sociálna navigácia]({{site.baseurl}}/navigacia/2015/04/14/socialna-navigacia.html).